De Zon

veel handen zijn uit de mouwen gegaan
petten af
hier is gewerkt
tot en met blaren
en zweet lange dagen
voor magere daglonen

veel is veranderd
het pand is uit de kleren gegaan
getransformeerd
de zaak ontmanteld

ook hier blijft geld rollen
er is verkocht
gegokt
gewonnen en verloren
nu wordt er geld uit de muur gehaald
en in bewaring gegeven

De Zon in volle glorie

aart both