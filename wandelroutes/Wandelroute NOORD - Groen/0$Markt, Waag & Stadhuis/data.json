{"titel": "Markt, Waag & Stadhuis", "afbeelding": "https://www.beeldengedicht.nl/wp-content/uploads/2022/03/09-Markt-Waag-Stadhuis.jpg", "gedicht_titel": "Bron:", "gedicht": "In baksteenbruin staanWaag, stadhuis & kerkZon bestreken op een rij\n\nZou wensen dat ik daar toen fietsteTijdloos, rustig en vrij\n\nPeter Noordhoek", "info": "Deze sfeervolle foto met drie Goudse monumenten op een rij \u2013 de rechter zijgevel van de Waag rechts voorin, het stadhuis in het midden en de St. Joseph- of Gouwekerk op de achtergrond \u2013 is rond 1955 gemaakt door de Goudse fotograaf Hendrikus Johannes Daems (1902-2000). Hij en zijn zoon Pieter Daems (1929-2010) maken in de loop van de 20e eeuw vele honderden foto\u2019s in hun stad. Gezien het belang van deze stukjes visuele historie heeft familielid Anton van der Linde de hele collectie-Daems in 2019 overgedragen aan Historische Vereniging Die Goude, waar Nico J. Boerboom alle foto\u2019s en negatieven scant alvorens ze aan het SAMH over te dragen. Het oudste van de drie hier zichtbare monumenten is het stadhuis, dat van 1448 tot 1459 werd gebouwd. Daarna komt de door Pieter Post gebouwde Waag (1668-1670) en pas begin 20e eeuw de door de Goudse architect Christianus Petrus Wilhelmus Dessing ontworpen neogotische rooms-katholieke St. Josephkerk (1902-1904). De drie voor Gouda zo typische monumenten hebben een opvallende overeenkomst: ze worden anno 2022 niet meer gebruikt voor het doel waarvoor ze oorspronkelijk zijn gebouwd. De foto is genomen vanaf Achter de Waag in een tijd waarin fietsers en voetgangers het straatbeeld bepalen en slechts een enkele automobiel te zien is. "}