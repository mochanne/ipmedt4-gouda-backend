{"titel": "Blekerssingel", "afbeelding": "https://www.beeldengedicht.nl/wp-content/uploads/2022/03/03-Blekerssingel-1.jpg", "gedicht_titel": "Bron:", "gedicht": "waterspiegellicht van tijdgrijp schaduw in extasewees voorwaarde van zijn\u00a0grillig bestaanweerkaatst de geurvan lichtjarenbepaal kleurklanktemperatuurontleed hem\n\nFrida Domacass\u00e9", "info": "De Blekerssingel is genoemd naar de blekerijen die al vanaf 1650 in deze brede strook grond langs de buitensingel van de binnenstad werden gevestigd, te midden van de Stadstuinen, oftewel moes- en siertuinen die rijke Goudse regenten aanhielden. Zowel aan de voorzijde als aan de achterzijde (Boelekade en Karnemelksloot) beschikten de blekerijen over vaarwater waarover schepen de vuile was konden aan- en de schone was konden afvoeren. Instanties en welgestelde particulieren uit vele Hollandse steden lieten hun beddengoed, huishoudelijk textiel en witte kleding over water naar Gouda brengen voor een was- en bleekbeurt. De Goudse blekerijen beschikten namelijk over relatief schoon water en goedkope arbeidskrachten. Het wasgoed werd in ketels in heet water gewassen, waarbij loog van zout en potas (as van verbrande turf) werden toegevoegd om de verontreinigingen te verwijderen. Daarna werd de was met zure of karnemelk behandeld om de kalkresten te verwijderen, alvorens te worden uitgespoeld, gewrongen en op het bleekveld te drogen gelegd. Eind negentiende eeuw liep het aantal blekerijen terug en werd de vrijkomende ruimte benut voor woningen. Deze foto van de Blekerssingel is genomen in 1910 vanaf de Kleiwegbrug. In de twintigste eeuw verdwenen een voor een de traditionele blekerijen. Hun rol werd overgenomen door chemische blekerijen.\n"}