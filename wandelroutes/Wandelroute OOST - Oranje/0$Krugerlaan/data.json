{"titel": "Krugerlaan", "afbeelding": "https://www.beeldengedicht.nl/wp-content/uploads/2022/03/14-Krugerlaan.jpg", "gedicht_titel": "Ode aan Gouda", "gedicht": "Leeft nog Goudse kleigrond tussenhijskraan, kerk en Krugerlaanlaat ons die kleigrond kussenwaaruit Gouda is ontstaan\n\nLaat de straten vredig zinkenin die moederlijke schoot;zalig uit haar modder klinkenklokken, glimt het glas in lood.\n\nLaat ons haar rijkdom delen:kaas en kaarsen en krakeel,stroopwafels en pijpenstelen,plat plat Gouds en plat plateel.\n\nWie in Gouda op mocht groeienvoelt in ouderdom vanoudsde Gouwe door de aderen vloeienen die blijft voor eeuwig Gouds!\n\nLeo Vroman, Fort Worth, juni 2011", "info": "Op de foto zien we de Krugerlaan, vanaf ongeveer halverwege de straat met de blik noordwaarts. Tot eind 19e eeuw is dit agrarisch gebied en dus onbebouwd. Tussen 1888 en 1900 wordt het in onbruik geraakte zuidelijke deel van de Breevaart, tussen Karnemelksloot en Hollandsche IJssel, gedempt en op deze nieuwe strook grond wordt de Krugerlaan aangelegd. De straat wordt vernoemd naar de Zuid-Afrikaanse president Paul Kruger die tijdens de Tweede Boerenoorlog in Nederland steun tegen de Engelsen zoekt. Gouda\u2019s beroemdste dichter Leo Vroman (1915-2014) brengt een groot deel van zijn leven in Gouda door in zijn ouderlijk huis aan de Krugerlaan 87. De Krugerlaan zoals hij die heeft gekend, is die op de foto, die zo rond 1930 is genomen. Na de oorlog emigreert hij naar de Verenigde Staten, maar blijft altijd contact met Nederland houden. Zo is het gedicht \u2018Ode aan Gouda\u2019 geschreven naar aanleiding van contacten tussen Klara Smeets (stadsdichter 2011-2014), Leo Vroman zelf en zijn familie. Er is een levendig contact ontstaan dat onder meer heeft geleid tot de oprichting van de Leo Vroman Foundation. Hiermee is onder meer gezorgd voor een metalen afbeelding van Leo Vroman op het dak van de Chocoladefabriek aan Klein Amerika in Gouda, een ontwerp van Jeroen Henneman."}