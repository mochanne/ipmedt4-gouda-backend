{"titel": "Boelekade", "afbeelding": "https://www.beeldengedicht.nl/wp-content/uploads/2022/03/02-Boelekade.jpg", "gedicht_titel": "Gedicht:", "gedicht": "Ze bouwden huisjes voor wie op een steenworp stad wilde\u00a0zien hoe gras groeit op weiden waar was te drogen lagwaar telefoonmasten bomen vervingen en\u00a0waar pannenkoeken en sushi op het podium staan.\u00a0\n\nHet maakt niet uit of die huizen honderd jaar\u00a0of honderd dagen oud zijnaan het begin van de Kadebuurt\u00a0blijkt een boel aan de hand.\n\nJeffrey van Geenen", "info": "\nDeze prentbriefkaart uit circa 1918, vervaardigd door een onbekende fotograaf, toont enkele van de zogenoemde Blekershuisjes. De Boelekade begrensde vroeger een water dat grotendeels parallel lag aan de Blekerssingel. Waarschijnlijk is de naam ontleend aan de boelhouwers, de afgedekte schuiten die met name in de vaart op Rotterdam werden gebruikt, tot in de 17e eeuw. De naam komt al in de 15e eeuw in stukken voor en in de 16e eeuw is al sprake van enige bebouwing. Aan de Boelekade vind je eeuwenlang wasserijen en blekerijen naast sier- en moestuinen. Als het stadsbestuur eind 19e eeuw besluit met een zekere systematiek woningen te bouwen voor de groeiende bevolking, wordt als eerste de Boelekade bebouwd. Tussen 1887 en 1890 wordt het water langs deze kade gedempt. Het aldus ontstane pad wordt bestraat en worden enkele rijtjes eenvoudige woningen opgetrokken, vooral bedoeld voor arbeiders van de buiten de binnenstad gelegen wasserijen en blekerijen. Deze arbeiders zijn tot dan veelal onder slechte omstandigheden gehuisvest in sloppen en stegen. Enkele particuliere instanties zetten zich daarom in voor verbetering van hun woonsituatie, vooruitlopend op de Woningwet van 1901. Het resultaat zijn deze Blekershuisjes (. Boelekade 132-162 en 187-235), kleine maar hygi\u00ebnische woningen met identieke onbepleisterde klokgeveltjes.\n"}