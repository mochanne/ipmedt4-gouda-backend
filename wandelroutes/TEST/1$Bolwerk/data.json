{"titel": "Bolwerk", "afbeelding": "https://www.beeldengedicht.nl/wp-content/uploads/2022/03/01-Bolwerk.jpg", "gedicht_titel": "Bron:", "gedicht": "Ik sta bij het Bolwerk te wachten voor roodKomt naast mij een donkerjongetje te staanIk bekijk hem wat beterMijn oog valt op een witte pluk haar\n\nHee man, jij wordt al grijs, zeg ik spontaanHij kijkt mij aan met heldere ogenDa\u2019s witte verf reageert hijWe hebben de kamer geschilderd vandaag\n\nIs het mooi geworden? Vraag ik dan maarJa, want die muur is helemaal witEn die andere zwart.Zwart? Ja, dat je de televisie beter kan zien\n\nHet licht springt op groenEn het jongetje schiet er vandoor\n\nOp zijn kleine fiets met veel te laag zadelZie ik hem slingerend het kruispunt over gaan\n\nJan Graafland", "info": "Deze foto, gemaakt op 15 augustus 1904, toont het Bolwerk, met de nieuwe brug tussen Wachtelstraat en Jaagpad. Het Bolwerk ontleent zijn naam aan een in 1575 voor de Potterspoort aangelegd verdedigingswerk, dat de vorm heeft van een ravelijn (versterkte driehoek). \nDe Potterspoort wordt in 1618 vernieuwd en verstevigd en als gevangenis ingericht, maar wordt in 1843 afgebroken. \nHet Bolwerk ligt in het verlengde van de Hoge Gouwe en het Bolwerkterrein is tot 1930 geheel omgeven door water. \nBruggen vormen de verbinding met de andere delen van de stad. De Pottersbrug verbindt het Bolwerk met de Hoge Gouwe, de Rabatbrug met de Wachtelstraat en de Jan Kattenbrug met de Kattensingel. \nOp 23 oktober 1903 besluit de gemeenteraad de brug over de Kromme Gouwe, aan het eind van de Prins Hendrikstraat, te vervangen door een nieuwe ophaalbrug. Deze wordt in de zomer van 1904 gerealiseerd en zien wij hier op de foto. In 1960 wordt het Bolwerk gereconstrueerd tot een verkeersplein met vier wegen waarbij onder meer de Jan Kattenbrug wordt vervangen door een vaste verbinding. Door de reconstructie moet het verkeer dat via het Bolwerk naar de Hoge Gouwe wil, wel tweemaal een bocht nemen waar voorheen een rechte weg lag. "}