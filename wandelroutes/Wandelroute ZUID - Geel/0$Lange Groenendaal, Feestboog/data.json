{"titel": "Lange Groenendaal, Feestboog", "afbeelding": "https://www.beeldengedicht.nl/wp-content/uploads/2022/03/13LangeGroenendaal.jpg", "gedicht_titel": "Bron:", "gedicht": "Zij komt eraan:de Koningin!. Het meisje op de fiets:zij komt er ook aan. Recht op onsen de cameraaf\n\nDe vaandels, de poort. De groene versieringen. De witte schorten, nieuwe hoeden. Zelfs de baby in beste kleren. En daar achter een meisje genaamd Aafje. Zij komen er aan:de Koninginnen\n\nWelkom in de Lange Groenendaal!\n\nPeter Noordhoek", "info": "Op deze foto uit circa 1910 zien we een versierde straat compleet met feestboog, verlichting en slingers ter gelegenheid van Koninginnedag, in die jaren 31 augustus, geboortedag van koningin Wilhelmina (1880-1962). Net als de Kleiweg en de Tiendeweg is de Groenendaal, opgedeeld in een Korte en een Lange Groenendaal, al eeuwen een hoofdinvalsweg van en tevens hoofdwinkelstraat in Gouda. De straat verbindt de Gouwe, waar vroeger een deel van de rijke en dus koopkrachtige regenten woonde, met het centrale marktplein waar het stedelijke bestuurscentrum \u2013 het oude stadhuis \u2013 staat. Van oudsher wonen en werken veel ambachtslieden en winkeliers in deze straat, waar veel kinderen zijn en een sterk gevoel van saamhorigheid heerst. Zowel bij vrolijke als bij droevige gebeurtenissen doet iedereen, jong en oud, mee. Op deze foto, gemaakt op de kop van de Lange Groenendaal (kruising Lage Gouwe) zien we dat de hele straat is uitgelopen voor het jaarlijkse feest waarvoor iedereen vrij krijgt. Rechts is de zijgevel van de Sint-. Joostkapel te zien, links die van de apotheek van Adolf Hendrik Teepe. De foto komt uit de collectie van Rob van Willigen. Het meisje in de witte jurk net links van de kinderwagen is Aafje Maree, Robs oma en afkomstig uit een bekende Goudse familie.\n"}