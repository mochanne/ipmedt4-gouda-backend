{"titel": "Achter De Kerk, Catharinatuin", "afbeelding": "https://www.beeldengedicht.nl/wp-content/uploads/2022/03/29-St-Jan-Achter-de-kerk.jpg", "gedicht_titel": "Catharinatuin", "gedicht": "In de schaduw van de\u00a0Sint Jan klinkt het carillon alsof geen ander geluidop deze wereld bestondgeen ander geluidtot hier reiken kon.\n\nThea Wamelink", "info": "Op deze foto, genomen in 1910, zien we de lighallen in de tuin van het Sint-Catharina Gasthuis, gelegen aan Achter de Kerk. Het beeld herinnert ons aan de eeuwenoude functie van het gebouw als ziekenhuis. We zien twee verpleegsters in hun uniform en twee zieken die blijkbaar baat hebben bij verblijf in de frisse buitenlucht in een van de lighallen. Wellicht is de foto bewust genomen als tastbare herinnering aan de lange en nu ten einde lopende geschiedenis. Het Sint-Catharina Gasthuis wordt namelijk al begin 14e eeuw vermeld als \u2018hospitael van der Goude\u2019. Er worden zieken verzorgd, armen en vreemdelingen kunnen er tijdelijk verblijven en enkele welgestelde ouderen (proveniers) kunnen zich inkopen voor een verzorgde oude dag. Eind 19e eeuw wordt de gezondheidszorg steeds meer op moderne leest geschoeid. Als in 1910 het Van Iterson Ziekenhuis aan de De la Reylaan opent, betekent dit het einde van Gouda\u2019s oudste ziekenhuis pal naast de Sint-Janskerk. Het Van Iterson wordt zelf overigens in de jaren \u201970 gesloopt als het Bleuland Ziekenhuis gereed is. \n\nThea Wamelink (1935-2016) was een Goudse kinderboekenschrijfster, programma- en hoedenmaakster en schrijfster van korte maar zeer kernachtige gedichten. Als een van de drijvende krachten achter Dichterskring Gheraerd Leeu was ze een stadsdichter avant la lettre. \n"}