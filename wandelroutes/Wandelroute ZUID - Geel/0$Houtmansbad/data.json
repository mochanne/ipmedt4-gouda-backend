{"titel": "Houtmansbad", "afbeelding": "https://www.beeldengedicht.nl/wp-content/uploads/2022/03/03-Houtmansbad.jpg", "gedicht_titel": "Bron:", "gedicht": "Zwemmen, gillenspatten en spetterenop een mooie zomerdagin het oude Houtmansbad\n\nWater blijft water. En plezier verjaart nietmaar toen waren kennelijkde geslachten nog gescheiden. En misten de jongenswaarschijnlijk node de meiden\n\nMaar wat waren de hokjes hoog. Keek er niemand naar de klok\u00a0. En stond bijna niemand voor de foto stil. Zelfs nu nog hoor je het gegil\n\nPeter Noordhoek", "info": "Deze prentbriefkaart uit omstreeks 1904 laat zien hoe Gouda\u2019s eerste zwembad er uitzag, aan de Houtmansgracht, tijdens het uurtje schoolzwemmen voor leerlingen van een van de jongensscholen. In 1846 wordt deze eerste Stedelijke Bad- en Zweminrichting in gebruik genomen. Er zijn kleedhokjes en een klok die aangeeft wanneer de zwemmers het water uit moeten. In dit \u2018natuurbad\u2019 wordt in 1886 de Goudsche Zwemclub (GZC) geboren, die al snel landelijk triomfen viert. Dit gebeurt met name dankzij bakker Lubertus Enicus Beszelzen (1865-1946), die in 1888 in Amsterdam het officieuze landskampioenschap op de 600 meter zwemmen in open water wint en daarvoor in \u2018zijn\u2019 zwembad aan de Houtmansgracht wordt gehuldigd. Het zwemwater wordt in de eerste decennia uit de Blekerssingel gehaald, ook in het jaar van deze foto. Na klachten over smerig water wordt het zwembad in 1927 verbouwd en uitgebreid, waarna het water voortaan uit de Hollandsche I. Jssel wordt gehaald. Het bad trekt jaarlijks tienduizenden bezoekers. Na de opening van het Spaardersbad in 1939 lopen deze aantallen echter snel terug, en in de uiterst koude Hongerwinter van \u201844/\u201945 belandt alle hout in Goudse kachels. Na de oorlog wordt het restant van het zwembad gesloopt en verdwijnt de betonnen bak onder een dikke laag aarde.\n"}