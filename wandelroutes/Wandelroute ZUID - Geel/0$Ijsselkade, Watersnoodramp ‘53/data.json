{"titel": "Ijsselkade, Watersnoodramp \u201853", "afbeelding": "https://www.beeldengedicht.nl/wp-content/uploads/2022/03/IJsselkade-53-.jpg", "gedicht_titel": "De langste arm", "gedicht": "Die lange nachtdie bange nachtstrekte de zeede spieren vanzijn langste armen zocht ons op\n\nHij zocht de zwakke\u00a0plekken en vond zebij Capelle, deed\u00a0een greep naar Goudasloeg aan de deurenvan de Havensluis\n\nNog \u00e9\u00e9n vinger hogerwij waren overspoeldmaar hij blies de aftochtweek terug, deed alsof\u00a0er niets aan de hand washet niet zo was bedoeld\n\nVandaag de dagis het gevaarslechts een meningmaar gelukkigbewaren wij\u00a0de foto\u2019s, toch?\n\nHans Wierenga", "info": "Deze foto van hoog water is genomen tijdens de Watersnood op 1 februari 1953, als de Hollandsche IJssel ongekende waterstanden bereikt en ook een deel van Gouda wordt overspoeld.\nHet laaggelegen Holland is al eeuwenlang vertrouwd met overstromingen en de gevaren daarvan. In 1860 wordt de Hollandsche IJssel afgedamd ter hoogte van de Waaiersluis, waardoor de gebieden ten oosten daarvan in principe van stormvloeden op de Noordzee weinig meer te vrezen hebben. De IJsseldijken ten (zuid)westen van dit punt lopen dan echter nog steeds risico\u2019s. Dat merkt ook Gouda, als een combinatie van spring- en stormvloed in de beruchte nacht van 31 januari op 1 februari 1953 het water van de Hollandsche IJssel tot op de Nieuwe Veerstal en de Oosthaven opstuwt. Het Tolhuis  houdt het nog maar net droog, zoals de foto laat zien. \nDe treinverbinding met Rotterdam valt uit doordat een spoordijk door het water wordt weggedrukt. De schade in de rest van de stad valt weliswaar mee, maar deze gebeurtenis zal voor Gouda de aanleiding vormen om de historische vaarroute door de Haven in 1954 aan de zijde van de Hollandsche IJssel af te sluiten en het gebied ten zuiden van Havensluis, Veerstal en Nieuwe Veerstal opnieuw in te richten.\n"}