{"titel": "Waag", "afbeelding": "https://www.beeldengedicht.nl/wp-content/uploads/2022/03/01-Waag-1.jpg", "gedicht_titel": "Wat het zwaarst is moet het zwaarste wegen", "gedicht": "Wat is het zwaarst is moet het zwaarste wegenen dus moeten we alle kazen wegenDe heren hier weten hoe dat gaat:de kazen in dezelfde maatde zware zwarte gewichten geplaatstDe vele grote kazen waarvoor\u00a0  de schalen bijna zwichten\n\nIn \u2019t wit, de kleur van schoon en reinzwijgen en poseren de mannen van de Waagtot de flits van fotograaf ze met lichtals een plakje van de tijd heeft afgesneden\n\nDan gaan ze die dag weer door met tillenwegen, snijden, ruiken en proeven\u00a0van de kaas en van het leven\u00a0tot er in de Waag weernieuwe kaas, klanten en wegers zijn\n\nPeter Noordhoek", "info": "Al sinds 1384 staat aan de noordzijde van de Markt een waaghuis. In zo\u2019n waaghuis werden bepaalde producten door be\u00ebdigde ijkmeesters gewogen, zoals hennep, touw, ijzer, boter en kaas. Kaas wordt na 1500 steeds belangrijker, maar ook boter en hennep vinden nog lange tijd hun weg naar de Goudse weegschalen. In 1667 is het oude gebouw zo bouwvallig, dat wordt besloten architect Pieter Post (1608-1669) een nieuwe Waag te laten ontwerpen. Voor de bouw hiervan moeten de oude Waag, twee huisjes aan de westzijde ervan en enige bebouwing aan de achterzijde worden afgebroken. Gekozen wordt om de nieuwe Waag exact in het verlengde van de lengteas van het stadhuis te bouwen. Uiteindelijk worden in mei 1670 de balansen opgehangen en het gebouw in gebruik genomen. Na 1850 wordt de Waag steeds minder gebruikt, waarbij op enig moment alleen nog kazen ter weging worden aangeboden. Tussen 1920 en 1937, dus ook in 1926 als de gemeente deze foto laat nemen, kent de Goudse kaasmarkt een grote bloei. Hierna nemen de handel en het wegen echter geleidelijk af, en in 1980 wordt voor het laatst kaas in de Waag gewogen. Anno 2022 zijn de VVV en het Kaas- en Ambachtenmuseum in het gebouw gevestigd.\n"}