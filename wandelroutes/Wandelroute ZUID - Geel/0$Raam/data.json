{"titel": "Raam", "afbeelding": "https://www.beeldengedicht.nl/wp-content/uploads/2022/03/15-Raam.jpg", "gedicht_titel": "Bron:", "gedicht": "Uit wol gewevenlaken ben ikooit een schapenvachtnu aan Goudse grachtde Raam van water \u2013schipper, kom maar later\n\nSpan mij inspan mij ophet raam van houttrek mij glad \u2013 dat ik droogals vlakke tint bij stille stroomwaaraan de schipper wacht\n\nKeur mij puik en rol mijvouw mij \u2013 strak en netschipper, neem me met je meenaar waar men duiten heeft. Gesponnen, geschoren en geverfdeen ware Goudse vracht,\n\nRob Haster", "info": "De Raam op een ansichtkaart van uitgeverij B. Gomperts, gefotografeerd in 1904 met de blik naar het noorden en centraal in beeld het lage bruggetje van de Kuiperstraat. De al in 1432 genoemde Raam is genoemd naar de ramen of stellingen waarop de Vlaamse lakenwevers hun lakens spanden en droogden. In de loop van de vijftiende eeuw beleefde de Goudse lakennijverheid haar grootste bloei. Net als bij veel andere Goudse straten loopt ook door deze een gracht, om de simpele reden dat aanvoer van grondstoffen en afvoer van eindproducten grotendeels per schip gebeuren. Over dit water liggen verschillende ophaal- en draaibruggen. In 1951 besluit het gemeentebestuur de Raam te dempen om een betere doorrijmogelijkheid voor autoverkeer te scheppen, maar het duurt nog tot 1960 voordat dit wordt uitgevoerd en van de beoogde route dwars door de binnenstad komt uiteindelijk niets terecht. De gedempte gracht wordt wel als parkeergebied ingericht. De foto, van een onbekende fotograaf, is waarschijnlijk bewust genomen om een nostalgisch gevoel op te roepen. De grote boom en het schip beletten namelijk het zicht op de \u2018moderne\u2019 gashouder die in deze tijd boven de daken aan de horizon uitsteekt. De gasfabriek bestaat al sinds 1853 en zal tot 1979 het uitzicht op de noordzijde van de Raam blijven bepalen.\n"}