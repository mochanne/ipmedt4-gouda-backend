{"titel": "Nieuwe Markt, Paarden", "afbeelding": "https://www.beeldengedicht.nl/wp-content/uploads/2022/03/Nieuwe-Markt-paarden.jpg", "gedicht_titel": "Bron:", "gedicht": "Zie ons staan, met onze paarden. Zie mij staan, Mart van Vliet. Een man waar u wat aan hebt. Als u wat te verhuizen\u00a0of vervoeren hebt. Buiten of binnen de stad. Maakt niet uit, wij gaan op pad\n\nMijn zoon heeft ons beste paardbij de breidel. Fred de knecht neemt nummer twee,die met de bles, makkelijk mee. Wij zijn Vee & Vracht VervoerderM. van Vliet uit Gouda. Wij doen dat goed, zo waar ik hier zo sta\n\nPeter Noordhoek", "info": "Een trotse Maarten van Vliet (1868-1946) poseert zo rond 1900 met zijn hand op het hoofd van een paard voor zijn slagerswinkel aan het Lombardswatertje (ook wel bekend als Agnietenwatertje). Zoals de naam al aangeeft, liep deze waterstroom langs de Agnietenkapel, waar ooit ook de lommerd was gevestigd, en verbond de Zeugstraat met de Wilhelminastraat/. Lemdulsteeg. Van Vliet zit met zijn winkel met achterliggende slachterij sinds 1893 in wijk G op nr. 107, naast koffiehuishouder tevens wagenverhuurder en eigenaar van een bestelhuis voor bodediensten Cornelis Laurier (1870-1934). Links op de foto houdt slagersknecht en vrachtrijder Willem Frederik Bakker (1876-1954) het paard vast. Rechts van Maarten, met het witte schort, staat zijn tweede vrouw Teuna Egas (1873-1945) met hun oudste zoontje Maarten Leendert Pieter (1896-1976), die later net als zijn vader slager zal worden. Teuna zal enkele deuren verderop (no. 102) tevens enige jaren een melksalon runnen. In 1911/1912 zal het Lombardswatertje worden gedempt en zal het water van de Zeugstraat deels worden overkluisd, om tot een groter marktterrein te komen. In december 1911 zal de gemeenteraad beslissen om de straatnaam aan de nieuwe situatie aan te passen: Nieuwe Markt. Van Vliet en Laurier krijgen dan enige jaren later, na een volgende omnummering, als huisnummers 16 resp. 18.\n"}