{"titel": "Garenspinnerij Na Brand", "afbeelding": "https://www.beeldengedicht.nl/wp-content/uploads/2022/03/12-Korte-Akkeren-Garenspinnerij.jpg", "gedicht_titel": "Garenspinnerij", "gedicht": "IJsdraden druipen na de branddroef naar benedenIemand blust na met nietsEen koude vorm van ijverin een kapotte Garenspinnerij\n\nMannen als zwarte kraaienklauteren gebogen over de restenvan een goed idee: samen sterkerworden door te bundelenen te mechaniseren\n\nMaar niets is eigenzinnigerDan een goed ideeZie de ijsgesponnen restenVan de goudse MechanischeGarenspinnerij\n\nPeter Noordhoek", "info": "Op deze foto, gemaakt in januari 1917, zien we de Machinale Garenspinnerij aan de Turfsingel vlak na de grootste brand die het bedrijf ooit heeft getroffen. Honderd jaar eerder telt Gouda nog 66 garenspinnerijen die samen zo\u2019n 300 mensen werk bieden en in 1848 is dat aantal verdubbeld. Om tegen de buitenlandse concurrentie te kunnen opboksen, besluiten vijf kleingarenfabrikanten in 1861 de Machinale Garenspinnerij op te richten. Dit bedrijf wordt binnen enkele jaren toonaangevend in de Goudse garennijverheid. De met machines vervaardigde garen drukken tussen 1874 en 1910 vrijwel alle ambachtelijk werkende kleine spinnerijen van de markt. \nOp 25 januari 1917 breekt brand en een groot deel van het fabriekscomplex wordt verwoest. Doordat het dagen stevig vriest, bevriest het bluswater en worden de ru\u00efnes van het gebouw, zoals op de foto te zien is, met ijspegels bedekt. Na de brand wordt een nieuw complex gebouwd. Deze fabriek draait goed tot 1965, daarna moet het bedrijf drastisch inkrimpen. \nDe gemeente koopt de gebouwen in 1975 om ze te slopen en woningen te bouwen. Na burgerlijk verzet wordt besloten twee gebouwen met onder meer de beeldbepalende historische gevel aan de Turfsingel te behouden. \nIn 1985 wordt het gerenoveerde Garenspinnerijcomplex, waarin nu het Cultuurhuis is gevestigd, heropend.\n"}