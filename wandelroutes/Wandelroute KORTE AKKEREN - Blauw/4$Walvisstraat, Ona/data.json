{"titel": "Walvisstraat, Ona", "afbeelding": "https://www.beeldengedicht.nl/wp-content/uploads/2022/03/04-Walvisstraat-ONA.jpg", "gedicht_titel": "ONA \u2013 Ontspanning Na Arbeid", "gedicht": "Waar zie je nog plaatjes met lachende voetballers?. Waar vind je nog een club midden in een woonwijk?. Waar tref je nog een huisscheids, die onpartijdig is?. Waar zie je nog een speelveld dat niet groen afgeeft?\n\nMaar die broeken zijn toch net zo wijd als die van nu?. En die bestuurders hebben toch dezelfde kleding?. En die vlag vertelt toch nog steeds welke club dit is?. En Ontspanning Na Arbeid (ONA) is toch niet ouderwets?\n\nEduard Ditmar\n\ndichter van liefde en ongemak", "info": "Op deze groepsfoto van de Goudsche Voetbalvereniging ONA, genomen op het hoofdveld aan de Walvisstraat, staat het eerste elftal \u2013 ONA 1 \u2013 dat in 1931 kampioen werd in de 3e klasse van de KNVB en promoveerde naar de 2e klasse, samen met vier trotse bestuursleden en masseur C. Wiezer (tweede van links). \nDe straat is genoemd naar Ignatius Walvis (1653-1714), in zijn tijd een zeer geliefd theoloog, geschiedschrijver en pastoor in de Oudkatholieke schuilkerk aan Hoge Gouwe 107. De straat krijgt haar naam in 1916 als op steeds meer percelen in Korte Akkeren arbeiderswoningen en winkeltjes verrijzen. \nNa WOI wordt de werkweek verkort tot 45 uur en krijgen arbeiders meer vrije tijd. Jongens uit Korte Akkeren gaan voetballen op het veldje naast de oude begraafplaats, maar omwonenden zijn hier niet blij mee en op 15 augustus 1919 wordt besloten een echte voetbalclub op te richten. Deze heet eerst Victoria, daarna De Victoriaan, maar omdat beide namen al door andere clubs worden gebruikt, wordt het vanaf 1921 ONA (\u2018. Ontspanning Na Arbeid\u2019). Bij de start beschikt de club over een terrein aan de Lazaruskade, maar ze moet dit verlaten als de gemeente bouwplannen heeft. Na nog twee andere terreinen strijkt ONA in 1928 definitief neer aan de Walvisstraat.\n"}