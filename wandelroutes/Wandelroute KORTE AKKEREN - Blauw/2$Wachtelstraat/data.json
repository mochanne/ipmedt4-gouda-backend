{"titel": "Wachtelstraat", "afbeelding": "https://www.beeldengedicht.nl/wp-content/uploads/2022/03/02-Wachtelstraat.jpg", "gedicht_titel": "De Wachtel, herberg buiten muren", "gedicht": "Mensen komen jouw kant op. Zij gaan op deze donderdagnaar de markt bij het stadhuiseen kwartiertje lopen maar.\n\nDe wandeling wordt onderbrokenvoor de rarekiek, dus sta even stil. Hier is men wachten wel gewendvoor dat men de stad terug in wil.\n\nGelukkig zijn de poorten openherberg en muren zijn geslecht. Nu kleuren wij verleden netjes inis dat nou goed of niet terecht?\u00a0. Eduard Ditmar", "info": "Op deze foto uit circa 1917 is de Wachtelstraat te zien, vanaf het Bolwerk zuidwaarts, met links vooraan de meubelzaak van J. van den Ende op nummer 28. Samen met \u2019t Buurtje behoren de Wachtelstraat en de Lazaruskade tot de oudste bebouwde straten van Korte Akkeren. Tussen 1394 en 1574 is het Lazarushuis hier gevestigd, dat lepralijders opvangt en vanwege het besmettingsgevaar welbewust buiten de stadspoorten ligt. In 1574 wordt alle bebouwing buiten de stadswallen afgebroken vanwege de oorlog met de Spanjaarden en dit lot treft onder meer het Lazarushuis. Enkele jaren later worden er echter alweer woningen gebouwd. De Wachtelstraat (ook wel Wachterstraat) wordt in 1636 vernoemd naar \u2018de Wachter\u2019, een herberg gelegen aan de toegangsweg naar de Potterspoort waar reizigers die \u2019s avonds na het sluiten van de stadspoorten bij Gouda aankomen moeten wachten \u2013 en dus eten en overnachten \u2013 tot de volgende ochtend de poorten weer opengaan. Als Gouda in 1658 wordt aangesloten op het trekvaartnetwerk van Holland, wordt de Wachter tevens de plaats waar vandaan de ijker \u2013 de goederenschuit \u2013 naar Amsterdam vertrekt. Pas tussen 1880 en 1910, als het stadsbestuur besluit massaal buiten de binnenstad te gaan bouwen, wordt het hele gebied tussen Wachtelstraat en Prins Hendrikstraat volgebouwd en wordt Korte Akkeren een arbeiderswijk.\n"}