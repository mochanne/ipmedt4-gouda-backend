{"titel": "Woudstraat", "afbeelding": "https://www.beeldengedicht.nl/wp-content/uploads/2022/03/06-Woudstraat.jpg", "gedicht_titel": "Bron:", "gedicht": "Het lijkt wel rustdag,. Bijna alles staat stil,geen klanten in dewinkel op de hoek. Dan ga ik maar vissen. Ruimte genoeg voormijn bamboehengelvier lengtes op de fiets.\n\nEn vang ik niets. Dan kom ik terugop een autolozezondag veilig thuis.\n\nEduard Ditmardichter van liefde en ongemak", "info": "Deze foto uit 1959 toont ons de Woudstraat, vanaf de kruising met de Lijsterbesstraat kijkend in de richting van de Bosweg. Het is een brede straat met nieuwe trottoirs, voorbereid op auto\u2019s die vanaf de jaren \u201960 het straatbeeld zullen bepalen. De Woudstraat is genoemd naar het Goudse Bos, dat zich ten westen van de stad uitstrekte, tussen Gouwe en Hollandsche I. Jssel. Het bos, waar de Heren van der Goude gingen jagen, werd gerooid toen er na de brand van 1361 veel hout nodig was voor het herbouwen van de stad. \nNa 1860 worden in Korte Akkeren de eerste arbeiderswoningen gebouwd. Vanaf 1907 gebeurt dit volgens een plan. Gemeente, corporaties en aannemers zetten arbeiderswoningen neer die aan de eisen van de Woningwet voldoen en een comfortabel en hygi\u00ebnisch alternatief vormen voor de krappe en smerige huisjes uit de sloppen en stegen van de binnenstad. In 1929 realiseren de Goudse aannemers G.J. van Wingerden en G. van der Horst een complex van 118 arbeiderswoningen in de Woudstraat, de Jan Philipsweg en de daartussen gelegen dwarsstraatjes. In de stijl van de Amsterdamse School worden hier lage huizen in lange blokken met verspringingen gebouwd rond een soort binnenplein. \nIn de jaren \u201970 wordt de Woudstraat herbestraat en heringericht.\n"}