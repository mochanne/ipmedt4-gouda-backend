Ik sta bij het Bolwerk te wachten voor rood
Komt naast mij een donkerjongetje te staan
Ik bekijk hem wat beter
Mijn oog valt op een witte pluk haar

Hee man, jij wordt al grijs, zeg ik spontaan
Hij kijkt mij aan met heldere ogen
Daâ€™s witte verf reageert hij
We hebben de kamer geschilderd vandaag

Is het mooi geworden? Vraag ik dan maar
Ja, want die muur is helemaal wit
En die andere zwart.
Zwart? Ja, dat je de televisie beter kan zien

Het licht springt op groen
En het jongetje schiet er vandoor

Op zijn kleine fiets met veel te laag zadel
Zie ik hem slingerend het kruispunt over gaan

Jan Graafland