Wat, zo vragen we ons af,
delen deze mensen met elkaar?
Wat wisselen ze uit?
Luid of stil, rustig of fel
Wat hebben ze elkaar te zeggen?

Waarschijnlijk slechts de gewone dingen
die meisjes, mannen en die ene heer
op een schuin zonnige dag terloops
zo zeggen en wellicht toch iets
van betekenis in leggen
voor de luisterende panden 
met hun stille ramen en 
de berichten in de berichtenkast
van de Kanonstraat 

En alles onnavolgbaar vluchtig naast
de stenen hoogheid van de St. Jan

Peter Noordhoek