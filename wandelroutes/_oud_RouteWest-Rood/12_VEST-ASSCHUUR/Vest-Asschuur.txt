Hier, waar het vuil verzameld 
verbrand en tot as verwordt
zit alles hoog te kar te kijken
tot het werk wordt gedaan
door de oudsten en
lamlendigsten onder ons

Hier, waar het werk wordt gedaan
in een eindeloze Cyclus
van manden en mannen
paarden en karren
wordt de stad door hen
in een geur van rotting en rook
van huisvuil bevrijd

So What, zal de kijker denken
Wat gaat ons dat aan?
Bedenk dan toch wat door de eeuwen
door de armsten
voor ons is gedaan
En vraag je af
hoe wij nu in die Cyclus staan

Peter Noordhoek