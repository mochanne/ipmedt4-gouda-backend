{"titel": "Lage Gouwe, Amsterdams Verlaat", "afbeelding": "https://www.beeldengedicht.nl/wp-content/uploads/2022/03/02-Lage-Gouwe-AmsterdamsVerlaat.jpg", "gedicht_titel": "Op de brug over de Gouwe (1925)", "gedicht": "Vermomd als grachtStroomt hier de GouweGetooid met sluis en tolhuis\u00a0Heeft zij het Middeleeuwse Gouda\u00a0grote rijkdom gebracht\n\nOp de brug deze drie vrouwenGlimlachend, vol vertrouwenGroeten ze de fotograafDit ene onopvallende momentMaakt ons met het tijdsbeeld van 1925 bekendEn nu na bijna 100 jaarIs er herkenning in gezicht, in gebaar?Zomaar een hier passerende GouwenaarDenkt wellicht \u2018wat herken ik toch in haar?\u2019\u00a0\n\nIvette Meijerink", "info": "Op deze foto uit 1925 poseren drie dames op de Crabethbrug over de Binnengouwe \u2013 het deel van de Gouwe dat door de stad loopt \u2013 die de Hoge Gouwe verbindt met de Turfmarkt. Enkele kinderen blijven staan of kijken al lopend om, ze zijn het niet gewend dat een fotograaf op straat foto\u2019s maakt. De schepen over de Gouwe, naar het noorden richting Haarlem, Amsterdam en de Hanzesteden en naar het zuiden richting Vlaanderen en Noord-Frankrijk, hebben Gouda vele eeuwen welvaart gebracht en voor een grote hectiek op het water gezorgd. In 1436 wordt het Amsterdams Verlaat aangelegd, een sluis in de Gouwe ter hoogte van de Turfmarkt. Hierdoor ontstaat samen met de Donkere Sluis een lange schutkolk die het mogelijk maakt veel schepen tegelijk te schutten. Bij deze sluis komt een brug. Die eerste brug is nog geheel van hout, maar in 1869 wordt een gietijzeren draaibrug gebouwd die anno 2022 nog steeds functioneert. Het sluiswachtershuisje stond in 1925 aan de kant van de stad, zoals op de foto te zien is. Als de gemeente in 2008 een prijsvraag uitschrijft voor idee\u00ebn om de straat te verbeteren, wint het idee voor de herbouw van dit huisje, maar dan op de Hoge Gouwe, waar wat meer ruimte is.\n"}