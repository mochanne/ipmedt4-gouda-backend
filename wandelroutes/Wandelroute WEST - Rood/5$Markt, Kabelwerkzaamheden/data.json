{"titel": "Markt, Kabelwerkzaamheden", "afbeelding": "https://www.beeldengedicht.nl/wp-content/uploads/2022/03/foto03.jpg", "gedicht_titel": "Bron:", "gedicht": "Weet u dat ze naar ons kijken?Over minstens \u00e9\u00e9n eeuw heenStaren ze ons verbaasd, neutraalNieuwsgierig, trots, gespannen aanWat zouden ze denken?Dit:Kijk maar, zie ons staanTrots op ons werkOns Gouda, ons bestaanDe moderne tijd, die komt er aan\n\nDe kerktoren van de KleiwegkerkDe gevel van Caf\u00e9 Belved\u00e8reDe gaper aan de linker marktzijdeDe keien van de markt rechts vooranDe klinkers in rijen links langs de kantDe gleuf met kabels vooraanDe kruisende leidingen in de geulDe richel aangestampt zandDe planken er overheen\n\nHet is maar waar je kijktAlles is precies wat het lijkt:een oude stad die frank en vrijzich openbreekt voor een elektrische tijd\n\nPeter Noordhoek", "info": "Op deze foto, in 1910 of 1911 genomen, zien we de aanleg van het Goudse elektriciteitsnetwerk. Enkele notabelen met bolhoeden laten zich op de Markt met gemeentelijke opzichters en werklieden fotograferen. Begin 20e eeuw wordt elektriciteit over heel Gouda uitgerold. Op 8 april 1908 komt adjunct-directeur van het stedelijke energiebedrijf van Leiden F.A. Holleman in Concordia aan de Westhaven vertellen over de levensvatbaarheid van een gemeentelijke elektriciteitscentrale. In 1910 stelt de gemeenteraad de leveringsvoorwaarden vast, biedt de net in werking gestelde Afdeling Elektriciteit van de Gemeente Lichtfabrieken gratis aansluitingen aan en wordt een Tentoonstelling van Toegepaste Elektriciteit georganiseerd. Ook wordt dat jaar een voortvarende start gemaakt met het in de grond leggen van hoofdkabels die de elektriciteit van genoemde centrale naar de straten voert, en van individuele aansluitingen. Deze werkzaamheden gaan door in 1911, waardoor op 1 januari 1912 kan worden gemeld dat vrijwel alle straten in de binnenstad bekabeld zijn. In deze jaren en daarna gaan steeds meer bedrijven over van stoom- en gaskracht op elektriciteit, nemen steeds meer particulieren een aansluiting en besluit de kerkvoogdij van de Sint Jan als eerste in Nederland een elektrische brandspuit aan te schaffen ter bescherming van het kerkgebouw. In de jaren \u201970 sluit de Lichtfabriek haar deuren.", "longitude": 4.710124, "latitude": 52.01117}